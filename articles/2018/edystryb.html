<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta http-equiv="Content-Type" content="text/html; charset=utf-8"/>
    <title>Dystrybucja elektroniczna - jak ma wyglądać?</title>
    <link rel="stylesheet" href="../../css/main.css" type="text/css" media="screen" charset="utf-8"/>
</head>
<body>
    <h1>Dystrybucja elektroniczna - jak ma wyglądać?</h1>
    <p class="date">28 stycznia 2018</p>
    <p class="article-lead">
        Tak się złożyło, że dzisiejszą niedzielę spędzam głównie w powietrzu, kilkanaście kilometrów nad ziemią – trzy loty w ciągu dziewięciu godzin. Dawno nie grałem na komputerze, więc postanowiłem nadrobić zaległości i ponownie przejść pierwszego StarCrafta. Tym razem wersję HD, którą kupiłem od Blizzarda w dniu premiery. Nawet ją wtedy zainstalowałem, włączyłem i przeszedłem ze 2-3 misje kampanii Terran. Z jakiegoś powodu gra poszła jednak w odstawkę.
    </p>
    <p>
        <img src="../../assets/img/edystryb.jpg" alt="Dystrybucja elektroniczna - jak ma wyglądać?" class="photo" />
    </p>
    <p>
        Dziś postanowiłem wrócić do, nie bójmy się użyć tego stwierdzenia, RTS-a wszechczasów. Przed wylotem upewniłem się, że gra jest zainstalowana, ma najnowsze patche, baaa… zabrałem nawet myszkę. Samolot wzbił się w powietrze, kapitan zgasił sygnalizację zapięcia pasów, sięgam więc do podręcznej walizki po komputer. Po uruchomieniu klient battle.net marudzi, że nie może się połączyć z serwerami, ale nic sobie z tego nie robię, bo przecież mam zamiar zagrać w kampanię single player.
    </p>
    <p>
        Najgorsze jednak dopiero miało nastąpić. Uruchamiam StarCrafta i moim oczom ukazuje się ekran ładowania. W pierwszej chwili nie zauważyłem niskiej rozdzielczości i czarnych pasków po bokach ekranu, spowodowanych proporcjami 4:3 na panoramicznym LCD laptopa. Dopiero po wczytaniu ostatniego stanu gry, gdy załadowała się właściwa rozgrywka, zorientowałem się, że coś jest nie tak. Gra uruchomiła się w wersji klasycznej, z grafiką sprzed 20 lat. Dziwne, bo jeszcze wczoraj wszystko działało w trybie HD. Ale myślę sobie spoko… pamiętam przecież, że gdzieś w ustawieniach można było przełączyć wajchę, by to zmienić. Wchodzę w opcje Video i owszem, checkbox &quot;HD Graphics&quot; jest, ale odznaczony i nieaktywny.
    </p>
    <p>
        Cóż Blizzard naprawdę za każdym razem chce sprawdzić, czy aby na pewno zakupiłem wersję HD za te marne 15 euro. Bo, chyba z lenistwa, przygotowali jeden build dla obu edycji i gdyby nie było za każdym razem weryfikacji online, to ktoś bardziej ogarnięty w grzebaniu we wnętrznościach aplikacji mógłby znaleźć sposób na odblokowanie płatnego contentu podmieniając parę wartości w rejestrze lub w plikach gry. Niby mogłem kontynuować zabawę. StarCraft zestarzał się, ale nie aż tak strasznie. Ale nie po to płaciłem wcześniej, żeby teraz grać w darmową wersję. A poza tym kilkanaście lat temu już tę grę przeszedłem.
    </p>
    <p>
        <img src="../../assets/img/edystr-1.jpg" alt="edystr-1" class="photo" />
    </p>
    <p>
        Przesiadka na lotnisku, darmowe WiFi, szybki rzut oka na bibliotekę Steama, może coś uda się ściągnąć przed następnym lotem. Jest! Kolejny tytuł z &quot;kupki wstydu&quot;, czyli pierwszy Half-Life. Odpalam ściąganie i tutaj następuje kolejne zderzenie ze szklaną ścianą. Niby wszystko działa, niby internet chodzi jak należy podczas przeglądania stron, ale prędkość pobierania w porywach osiąga 100 kB/s. Niby mam jeszcze telefon z LTE, gdzie mógłbym udostępnić połączenie. Ale zapewne pakietu danych by mi nie wystarczyło a za transfer bym zapłacił drugie tyle, co już wydałem na grę.
    </p>
    <p>
        Od dawna wolałem edycje pudełkowe niż cyfrę. W sumie nie wiedziałem dlaczego, może z sentymentu, może to kwestia zamiłowań kolekcjonerskich. Od dzisiaj przynajmniej wiem z jakiego powodu tęsknię za czasami, które niestety chyba już nie wrócą. Dawniej mogliśmy grać w to co chcieliśmy i kiedy chcieliśmy. Dziś musimy brać pod uwagę widzimisię producentów i wydawców. 10 lat temu latając samolotem byłem zdecydowanie lepiej przygotowany. Nie miałem Steama, jedyne gry wymagające połączenia z internetem, które posiadałem to WoW i Guild Wars, ale ciężko grać w MMO offline. Zaś przed każdą podróżą, jak chciałem w coś pograć, to instalowałem wszystko z płyty i nawet w najgorszych koszmarach nie śniło mi się, o dzisiejszych problemach pierwszego świata.
    </p>

    <p>
        <a href="../../index.html">&laquo; Powrót</a>
    </p>
    <hr />
    <p>
        <a href="http://validator.w3.org/check?uri=referer">
            <img style="border:0;width:88px;height:31px"
                src="http://www.w3.org/Icons/valid-xhtml11"
                alt="Valid XHTML 1.1" /></a>
        <a href="http://jigsaw.w3.org/css-validator/check/referer">
            <img style="border:0;width:88px;height:31px"
                src="http://jigsaw.w3.org/css-validator/images/vcss"
                alt="Valid CSS!" /></a>
    </p>
</body>
</html>