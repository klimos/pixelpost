<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta http-equiv="Content-Type" content="text/html; charset=utf-8"/>
    <title>Iron Harvest - ruszyła zbiórka na Kickstarterze</title>
    <link rel="stylesheet" href="../../css/main.css" type="text/css" media="screen" charset="utf-8"/>
</head>
<body>
    <h1>Iron Harvest - ruszyła zbiórka na Kickstarterze</h1>
    <p class="date">14 marca 2018</p>
    <p class="article-lead">
        Szczątkowe informacje o Iron Harvest przewijały się już w Pixelu, chociażby w dziale Radar numeru #21 z grudnia 2016. Przypomnijmy, że gra ma być RTSem inspirowanym takimi tytułami jak Company of Heroes czy Men at War. Akcja strategii będzie toczyć się w steampunkowych klimatach alternatywnej rzeczywistości lat dwudziestych XX wieku, gdzie pewnym frakcjom zależy na zburzeniu pokoju, który nastał po zakończeniu pierwszej wojny światowej.
    </p>
    <p>
        <img src="../../assets/img/irnhrvks.jpg" alt="Iron Harvest - ruszyła zbiórka na Kickstarterze" class="photo" />
    </p>
    <p>
        Co nas najbardziej powinno cieszyć, to fakt że w produkcję niemieckiego studia King Art zaangażowanych jest dwóch polskich artystów: znany z okładek Pixela grafik Jakub Różalski oraz kompozytor Adam Skorupa, mający na swoim koncie ścieżki dźwiękowe do wielu gier, między innymi Wiedźmina oraz Painkillera.
    </p>
    <p>
        Nadarzyła się kolejna okazja, by przypomnieć wszystkim o Iron Harvest, albowiem producenci gry wystartowali właśnie ze <a href="https://www.kickstarter.com/projects/kingartgames/iron-harvest">zbiórką na Kickstarterze</a>. Ich celem jest uzyskanie 450 tysięcy USD, co wydaje się jedynie ułamkiem budżetu oszacowanego na $5,2 mln. W chwili gdy piszę te słowa, od początku zbiórki minęło nieco ponad 24 godziny i autorom udało się zgromadzić 80% wymaganych środków. O powodzenie crowdfundingu można być zatem spokojnym, zwłaszcza że King Art ma za sobą już trzy udane projekty.
    </p>
    <p>
        <img src="../../assets/img/irnhrv-1.jpg" alt="irnhrv-1.jpg" class="photo" />
    </p>
    <p>
        Na zakończenie, warto jeszcze wspomnieć, że akcja Iron Harvest toczy się w wykreowanym przez Jakuba uniwersum &quot;World of 1920+&quot; a jej historia zaczęła się około trzy i pół roku temu od opublikowanych w internecie prac graficznych. Odbiły się one ogromnym echem w internecie, o grafikach pisały nawet mainstreamowe media pokroju gazeta.pl. W międzyczasie pojawiła się także gra planszowa Scythe, która powstała również dzięki akcji crowdfundingowej na Kickstarterze.
    </p>
    <h4>AKTUALIZACJA:</h4>
    <p>
        Do końca akcji na Kickstarterze pozostało 30 dni, a już wiadomo, że zbiórka zakończy się powodzeniem. Na uzbieranie wymaganej kwoty wystarczyło niecałe 36 godzin. Teraz pozostaje pytanie ile z ustanowionych progów uda się odblokować, bo póki co przewidziane są różne cele aż do półtora miliona dolarów.
    </p>

    <p>
        <a href="../../index.html">&laquo; Powrót</a>
    </p>
    <hr />
    <p>
        <a href="http://validator.w3.org/check?uri=referer">
            <img style="border:0;width:88px;height:31px"
                src="http://www.w3.org/Icons/valid-xhtml11"
                alt="Valid XHTML 1.1" /></a>
        <a href="http://jigsaw.w3.org/css-validator/check/referer">
            <img style="border:0;width:88px;height:31px"
                src="http://jigsaw.w3.org/css-validator/images/vcss"
                alt="Valid CSS!" /></a>
    </p>
</body>
</html>