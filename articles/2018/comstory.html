<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta http-equiv="Content-Type" content="text/html; charset=utf-8"/>
    <title>The Commodore Story, czyli grecka tragedia w trzech aktach</title>
    <link rel="stylesheet" href="../../css/main.css" type="text/css" media="screen" charset="utf-8"/>
</head>
<body>
    <h1>The Commodore Story, czyli grecka tragedia w trzech aktach</h1>
    <p class="date">15 kwietnia 2018</p>
    <p class="article-lead">
        Historię firmy Commodore każdy miłośnik elektronicznej rozrywki, przynajmniej z grubsza, zna. Kilka rozdziałów poświęcił jej chociażby nasz redaktor naczelny w swoich &quot;Cyfrowych Marzeniach&quot;. Steven Fletcher, reżyser The Commodore Story jest chyba pierwszą osobą, która przedstawiła ją w tak obrazowy i przystępny sposób w postaci filmu dokumentalnego. Sposób realizacji przypomina trochę nasz rodzimy &quot;Thank You For Playing: Kultowe Magazyny o Grach&quot; i składa się z wypowiedzi byłych pracowników firmy, ludzi, którzy tworzyli tę historię, popartych archiwalnymi zdjęciami, sekwencjami filmowymi z dawnych lat oraz kilkoma nieznanymi wcześniej ciekawostkami.
    </p>
    <p>
        <img src="../../assets/img/comstory.jpg" alt="The Commodore Story, czyli grecka tragedia w trzech aktach" class="photo" />
    </p>
    <h3>Akt 1 - Człowiek od maszyn do pisania</h3>
    <p>
        Dokument składa się z trzech części, podobnie jak całą historię firmy można zamknąć w trzech aktach. Porównania do greckiej tragedii użył Bil Herd, wieloletni pracownik Commodore oraz główny projektant C128.
    </p>
    <p>
        Tematem pierwszego aktu są dzieje firmy zanim zajęła się produkcją komputerów. Reżyser nie ograniczył się tutaj wyłącznie do historii powstania i pierwszych lat działalności Commodore, te są doskonale znane. Ponieważ główną osobą wypowiadającą się w tej części jest jeden z synów założyciela - Leonard Tramiel, gwarantuje nam to sporo mniej powszechnych faktów z życia ojca.
    </p>
    <p>
        <img src="../../assets/img/cstory-1.jpg" alt="cstory-1.jpg" class="photo" />
    </p>
    <h3>Akt 2 - Commodore dla mas</h3>
    <p>
        Część druga opisuje wzrost popularności firmy wraz z premierami kolejnych sprzętów. Historię rozpoczyna oczywiście PET, z moim ulubionym zdjęciem - komputera transportowanego jako pasażer na pokładzie samolotu na targi elektroniki w Hanowerze.
    </p>
    <p>
        Jack Tramiel nie chciał konkurować z Apple, czy IBM. Nie zamierzał podbić rynku maszyną, na którą mogliby pozwolić sobie nieliczni. Wolał być &quot;Volkswagenem branży komputerowej&quot;, produkować sprzęt dla ludu, który dzięki przystępnej cenie mógł trafić pod strzechy. Takie podejście bardzo się opłaciło. VIC-20 był pierwszym komputerem, który sprzedał się w liczbie miliona egzemplarzy, zaś C64 przez długie lata dzierży rekord sprzedaży potwierdzony wpisem do &quot;Księgi Rekordów Guinessa&quot;. Dopiero ostatnio był w stanie się do niego zbliżyć, a według niektórych źródeł już przegonić, Raspberry Pi.
    </p>
    <p>
        <img src="../../assets/img/cstory-2.jpg" alt="cstory-2.jpg" class="photo" />
    </p>
    <h3>Akt 3 - Narodziny Amigi</h3>
    <p>
        Ostatnia odsłona tragedii skupia się na obiekcie westchnień większości z nas ze szczenięcych lat. Amiga, mimo iż znacznie tańsza od wyrastających jak grzyby po deszczu klonów IBM PC XT/AT, dalej była sprzętem za równowartość kilku średnich miesięcznych pensji Polaków z okresu przemian ustrojowych.
    </p>
    <p>
        RJ Mical oraz Ron Nicholson, a więc dwójka inżynierów, którzy pracowali nad pierwszym modelem komputera Amiga (później nazwanym A1000), dzielą się swoimi doświadczeniami z tamtego okresu. Mnie w pamięć szczególnie zapadło przedstawienie Amigi jako dziecka trzech gigantów IT tamtego okresu. Jay Miner i Joe Decuir pracowali w Atari nad konsolą VCS a.k.a. 2600. RJ Mical swój fach zdobywał podpatrując Steve'a Wozniaka i Burrella Smitha podczas tworzenia Apple II i Macintosha. A Commodore naturalnie przejął znajdującą się na skraju egzystencji spółkę zasilając ją odpowiednim zastrzykiem gotówki oraz zespołem inżynierów w końcowej fazie projektu.
    </p>
    <p>
        <img src="../../assets/img/cstory-3.jpg" alt="cstory-3.jpg" class="photo" />
    </p>
    <h3>Epilog</h3>
    <p>
        The Commodore Story to pozycja obowiązkowa dla wszystkich fanów retro komputerów, każdego, kto wychował się na C64 i na Amidze. Historia firmy przedstawiona jest w bardzo przystępny sposób, bez zanudzania suchymi faktami. Mimo iż dokument trwa ponad dwie godziny, ani trochę się nie dłuży i ogląda się go jednym tchem.
    </p>
    <p>
        Nie spodziewajcie się jakiś sensacyjnych informacji o produkowanych maszynach. Pojawia się natomiast kilka ciekawostek z dziejów firmy. Chociażby okoliczności odejścia założyciela Jacka Tramiela. Jego syn Leonard jawnie poddaje w wątpliwość powszechnie znaną wersję o tajemniczym spotkaniu zarządu Commodore za zamkniętymi drzwiami, z którego nie pozostała żadna dokumentacja, ani też nawet żadna notatka.
    </p>
    <p>
        Film, jak na tragedię przystało kończy się bankructwem Commodore. O dalszych losach masy upadłościowej, tj. marek Commodore i Amiga, czy też niesprzedanego sprzętu musimy dowiedzieć się z innych źródeł. Nie miałbym jednak nic przeciwko, by autorzy pokusili się o sequel w tej tematyce.
    </p>
    
    <p>
        <a href="../../index.html">&laquo; Powrót</a>
    </p>
    <hr />
    <p>
        <a href="http://validator.w3.org/check?uri=referer">
            <img style="border:0;width:88px;height:31px"
                src="http://www.w3.org/Icons/valid-xhtml11"
                alt="Valid XHTML 1.1" /></a>
        <a href="http://jigsaw.w3.org/css-validator/check/referer">
            <img style="border:0;width:88px;height:31px"
                src="http://jigsaw.w3.org/css-validator/images/vcss"
                alt="Valid CSS!" /></a>
    </p>
</body>
</html>