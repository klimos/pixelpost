<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta http-equiv="Content-Type" content="text/html; charset=utf-8"/>
    <title>Mario Kart VR wreszcie poza Japonią</title>
    <link rel="stylesheet" href="../../css/main.css" type="text/css" media="screen" charset="utf-8"/>
</head>
<body>
    <h1>Mario Kart VR wreszcie poza Japonią</h1>
    <p class="date">3 sierpnia 2018</p>
    <p class="article-lead">
        Pamiętacie mój debiutancki artykuł na łamach Pixela (numer #30 z października 2017)? Rozpływałem się tam w zachwytach nad salonem gier VR Zone w tokijskiej dzielnicy Shinjuku. Jeśli nie, to nic straconego, obszerniejsza relacja znalazła się <a href="../2017/vrzone.html">na stronach pixelposta</a>. W każdym razie, artykuł zakończyłem optymistyczną informacją, że Bandai-Namco planuje otworzyć salony gier na całym świecie na wzór tego japońskiego.
    </p>
    <p>
        <img src="../../assets/img/mariokvr.png" alt="Mario Kart VR wreszcie poza Japonią" class="photo" />
    </p>
    <p>
        I to właśnie się stało. Od dziś, czyli od 3 sierpnia, aby zagrać w Super Mario Kart VR nie musimy już odbywać kilkunastogodzinnego lotu międzykontynentalnego. Stanowiska VR są już dostępne znacznie bliżej - w londyńskim <a href="https://www.hollywoodbowl.co.uk/vr?c=o2">Hollywood Bowl</a> mieszczącym się w hali widowiskowej O2. Niestety, salon gier na chwilę obecną oferuje wyłącznie dwa tytuły: wspomnianą wcześniej <i>ścigałkę</i> z Mario i Luigim, a także utrzymany w klimatach horroru &quot;symulator wózka inwalidzkiego&quot;, czyli Hospital Escape Terror.
    </p>
    <p>
        Oba tytuły miałem okazję ograć, po opis szczegółowych wrażeń zapraszam do podlinkowanego wyżej artykułu, tutaj na blogu. Dwa tytuły to zdecydowanie za mało, by pojechać do Londynu tylko i wyłącznie w celu odwiedzenia salonu gier. Jednak, jeśli już ktoś się tam przy okazji wybiera, to zdecydowanie polecam poświęcić tę godzinkę czy dwie na dojazd, aby przejechać się gokartem z Marianem.
    </p>

    <p>
        <a href="../../index.html">&laquo; Powrót</a>
    </p>
    <hr />
    <p>
        <a href="http://validator.w3.org/check?uri=referer">
            <img style="border:0;width:88px;height:31px"
                src="http://www.w3.org/Icons/valid-xhtml11"
                alt="Valid XHTML 1.1" /></a>
        <a href="http://jigsaw.w3.org/css-validator/check/referer">
            <img style="border:0;width:88px;height:31px"
                src="http://jigsaw.w3.org/css-validator/images/vcss"
                alt="Valid CSS!" /></a>
    </p>
</body>
</html>