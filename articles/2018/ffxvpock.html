<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta http-equiv="Content-Type" content="text/html; charset=utf-8"/>
    <title>Final Fantasy XV: Pocket Edition</title>
    <link rel="stylesheet" href="../../css/main.css" type="text/css" media="screen" charset="utf-8"/>
</head>
<body>
    <h1>Final Fantasy XV: Pocket Edition</h1>
    <p class="date">31 stycznia 2018</p>
    <p class="article-lead">
        Wygląda na to, że użytkownicy urządzeń mobilnych spod znaku nadgryzionego jabłka będą mieli okazję zagrać w Final Fantasy XV na miesiąc przed pecetowcami. I nie będzie to kolejny marny spin-off, jak dostępny od jakiegoś czasu kolejny klon Tower Defense &quot;FFXV: A New Empire&quot;.
    </p>
    <p>
        <img src="../../assets/img/ffxvpock.jpg" alt="Final Fantasy XV: Pocket Edition" class="photo" />
    </p>
    <p>
        Przypomnijmy, w sierpniu ubiegłego roku Square Enix ogłosiło wersję Windows swojego flagowego jRPG na początek 2018. Ostatecznie premiera została przewidziana na 6 marca. Przedstawiciele PC-towej rasy panów już zacierają ręce, bo obiecano im natywne 4K, HDR, a opcjonalnie podbicie rozdzielczości nawet do 8K.
    </p>
    <p>
        Tymczasem w apple’owym Appstorze pojawiła się w przedsprzedaży gra Final Fantasy XV: Pocket Edition z datą premiery ustaloną na 9 lutego, czyli już niebawem. Co dostaniemy na iUrządzenia? Square zapowiada, że dokładnie to samo, co na konsole i komputery. Przynajmniej jeśli chodzi o główne postacie, główne wątki i otwarty świat. Zmianie ulegnie natomiast system sterowania i walki, tak by dostosować go do interfejsu dotykowego, no i oczywiście grafika. Zmiana wyglądu może wyjść Finalowi na dobre, albowiem zostanie ona wystylizowana na wcześniejsze części serii. Tak jak w legendarnej siódemce będzie bardziej mangowo niż fotorealistycznie.
    </p>
    <p>
        Model dystrybucji przypomina trochę przygodówki od Telltale Games, albowiem gra została pokrojona na 10 rozdziałów. Pierwszy będzie oferowany za darmo, drugi i trzeci po $0.99 (lub odpowiednik w lokalnej walucie), zaś od czwartego do dziesiątego po $3.99. Można będzie też zakupić całość w cenie $19.99.
    </p>

    <p>
        <a href="../../index.html">&laquo; Powrót</a>
    </p>
    <hr />
    <p>
        <a href="http://validator.w3.org/check?uri=referer">
            <img style="border:0;width:88px;height:31px"
                src="http://www.w3.org/Icons/valid-xhtml11"
                alt="Valid XHTML 1.1" /></a>
        <a href="http://jigsaw.w3.org/css-validator/check/referer">
            <img style="border:0;width:88px;height:31px"
                src="http://jigsaw.w3.org/css-validator/images/vcss"
                alt="Valid CSS!" /></a>
    </p>
</body>
</html>