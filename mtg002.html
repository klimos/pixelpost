<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta http-equiv="Content-Type" content="text/html; charset=utf-8"/>
    <title>Magic: the Gathering - Iconic Masters</title>
    <link rel="stylesheet" href="main.css" type="text/css" media="screen" charset="utf-8"/>
</head>
<body>
    <h1>Magic: the Gathering - Iconic Masters</h1>
    <p class="date">16 listopada 2017</p>
    <p class="article-lead">
        Potężne czary i stwory z całej historii Magic: the Gathering powrócą już jutro, 17 listopada w najnowszym dodatku Iconic Masters.
    </p>
    <p>
        <img src="assets/img/mtg002.jpg" alt="Magic: the Gathering - Iconic Masters" class="photo" />
    </p>
    <p>
        To piąty (po trzech edycjach Modern Masters i jednym Eternal Masters) zestaw tzw. premium, zawierający najsilniejsze dotychczas wydane karty, nieznajdujące się na reserved list. Lista ta, o której warto napisać oddzielny artykuł, zawiera najmocniejsze i tym samym najdroższe karty, jakie kiedykolwiek wydano w 25-letniej historii Magica, i których przedruk mógłby zachwiać rynkiem wtórnym.
    </p>
    <p>
        Zestaw ten, podobnie jak cztery poprzednie, odznaczać się będzie także ceną z półki premium. Paczka 15 losowych kart została wyceniona na $9.99 a Display Box, zawierający 24 takie boostery to wydatek ok $200. W polskich sklepach ceny kształtują się odpowiednio w granicach 35-40 oraz ok. 800 złotych. Czy warto? Cóż, M:tG nigdy nie było tanią grą, zaś kupowanie zapakowanych zestawów dodatkowych rzadko kiedy było opłacalne, jeśli chodzi o zwrot inwestycji. Każdy, choć trochę obyty gracz, poleci zakup pojedynczych kart, których brakuje nam do składanej talii.
    </p>
    <p>
        <img src="assets/img/mtg002-1.png" alt="mtg002-1.png" class="photo" />
    </p>
    <p>
        Jednak z każdą premierą nowych edycji karcianki, wiążą się eventy organizowane w sklepach. Najczęściej są to tzw. drafty. Za opłacenie udziału w turnieju otrzymamy 3 nowiutkie boostery, z pozyskanych w ten sposób kart musimy złożyć talię. To zdecydowanie więcej zabawy niż zwykłe odpakowanie trzech paczek samemu w domu, a oprócz tego zawsze można coś wygrać. Większość sklepów organizujących takie turnieje, przewiduje również nagrody losowe dla wszystkich uczestników, a nie tylko dla tych najlepszych.
    </p>
    <p>
        I na koniec samo mięsko, czyli na co możemy trafić otwierając boostery Iconic Masters. Dodatek zawiera 249 kart, wszystkie z nich już kiedyś pojawiały się w poprzednich zestawach. Na tę liczbę składa się 101 commonów, 80 uncommonów, 53 rary i 15 mythic rarów (purystów językowych bardzo przepraszam, ale w środowisku medżikowym nikt nie stosuje polskich odpowiedników). W każdej paczce 15 kart mamy gwarantowanego 1 rara lub mythic rara, 3 uncommony i 10 commonów, a także 1 kartę premium, czyli pokrytą specjalną świecącą folią. Karta ta będzie losowej rzadkości, a jej wartość kolekcjonerska zwykle jest około dwukrotnie wyższa niż karty zwykłej (choć zdarzają się wyjątki, gdy jest to znacznie więcej).
    </p>
    <p>
        <img src="assets/img/mtg002-2.png" alt="mtg002-2.png" class="photo-small" />
    </p>
    <p>
        Dokładniejsze informacje można znaleźć na oficjalnej stronie <a href="https://magic.wizards.com/en/products/iconic-masters/cards">Wizardsów</a>. Z wartych wspomnienia kart, to nigdy wcześniej nie przedrukowany Mana Drain, który w internecie już osiąga cenę około $100. Oprócz tego trzy kolejne staple do niebieskich talii kontrolnych, czyli: Flusterstorm, Ancestral Vision oraz Cryptic Command; dwa lądy: biało-zielone Horizon Canopy i czerwono zielone Groove of the Burnwillows, oraz przydatny w każdej agresywnej talii z dużą ilością stworów artefakt Æther Vial.
    </p>

    <p>
        <a href="index.html">&laquo; Powrót</a>
    </p>
    <hr />
    <p>
        <a href="http://validator.w3.org/check?uri=referer">
            <img style="border:0;width:88px;height:31px"
                src="http://www.w3.org/Icons/valid-xhtml11"
                alt="Valid XHTML 1.1" /></a>
        <a href="http://jigsaw.w3.org/css-validator/check/referer">
            <img style="border:0;width:88px;height:31px"
                src="http://jigsaw.w3.org/css-validator/images/vcss"
                alt="Valid CSS!" /></a>
    </p>
</body>
</html>